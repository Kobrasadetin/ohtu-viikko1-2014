Sielun maisema
näen savupatsaita
lähestyvätkö?


Kuolema hiihtää
hangella makaa tuska
se on jo ohi.


Sattuuko minuun?
ahdistus ei luovuta
haluan ja en.


Syksy katosi
jäinen tuuli puhaltaa
kaipaako lintu?


Pimeä kasvaa
etsin mutta en löydä
satutin itseni.


Naurua, melu
hautaa ajatukseni
silti kai tunnen.


Valehtelevat
sanojen merkitykset
silti kuuntelen.


Lapsuuden pelko
joka piiloutuu minuun
turva, tuskani.


Kaukana valo
ja junan vauhti kiihtyy
suljen silmäni.


Keinovalaistus
polttaa jäljen silmiini
uni on harhaa.


Surullisia
syleilevät toisiaan
ulkona lunta.


Musta aurinko
surun virtauksen uoma
häpeän elää.


Menetykseni
jota en voi omistaa
ääni tuulessa.


Hiljaisuudessa
puun lehdet eivät liiku
huudan tuskaani.


